# [darija] "no thanks"

###### jan 18th, 21 @ 01:30 AM

![no](pix/no.jpg =600x)

fach chi 7ed kay3red 3lik takol, kayinvitik tkhrej m3ah wla 3tak chi 7aja w mabghitich takhdha, tatgoul "no, thank you."

hadik "no" katexpressi le refus dyalk l'dik la suggestion w "thank you" z3ma bach matkounch rude, w tkoun labè9.

7awlt ntrjem had l'9adiya l'darija walakin maymknch. 3mrek sm3ti chi 7ed gal "la, choukran"?. blast mangoulou la, kanbdaw nt3tiw des execuses.

#### example 1:

> aji t3cha m3ana


> la la wlahila yalah klit wa7d tagine dyal l7out sawbato lwalida blablablabla...

#### example 2:

> tkhrej m3ana l7adi9a?


> lah ybark fik, makrhtch wlahila makrhtch, walakin rah 3ndi wa7d lmcha fdar khasni nwklha w ba9i tab3ni wahd lgharad f blablablabla...

#### example 3:

> hak jrreb had ri7a zwina


> la la fia l7assassia yalah mchit 3end tbib dik lmra khrej lia had sirop blablablabla...

hado des exemples dyal des situations li kaytraw fl'wa9i3 w li l'equivalent dyal "no thanks" aykhdem mzyan comme réponse badal mn had les excuses li ta7ed maswel 3lihom.

### 3lach matgoulch "la" nichan?

rude.

### solution

m3a l'ba7t lmo3ama9 (hhhhhhhhhhh) w l'mola7ada d'l'everyday speech dyalna l9it wa7d expression mzyana nst3mloha f had l7ala w li hya

> la, bs7a w ra7a

t9der tst3mel had l'expression f ay scenario w fnefs lwe9t tkoun dik "la politesse" fl'jawab.

hadi hya l'jomla lwahida li l9it fdarija kangoulouha bla man3tiw des excuses.

ila 3rfti chi haja 7sen n9dro njawbo biha [siftha lia f email](mailto:hamid@hamidout.xyz).
